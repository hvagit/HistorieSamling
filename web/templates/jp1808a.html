<div class="justitsprotokol-area">

(taget fra internettet)

</br></br>  
Vaaderdrab d. 5. juni 1808.</br>  
Ved Refsnes (Røsnæs), Kalundborg</br>  
Til Deres Høyvelbaarenhed Hr. Bataillons Commandeur von Hindenburg.</br>  

</br>
Pro Memoria!</br>  
I Dag om Morgenen imellem Kl. 3 og 4 slet spøgte Tambour Mathias Hammer og Musketer Jeppe Christensen Seystrup, begge af det Fyenske Infanterie Regiments 2den Bataillons 4de Musketer Compagnie for at fægte med bajonet imod hverandre, ved denne Fægtning felder Tambour Hammer Gevehret paa Stedet og blev staaende, men Musketer Jeppe Seystrup feldte ligeledes hans Gevehr og løb ind imod Tambour Hammers Bajonet, som blesserede ham dødelig i den venstre Laar. Som Vidner kan af Compagniet fremstilles Musketererne Jørgen Mathiesen Arildt, Hans Olesen Landevei, Laurs Mikkelsen Øsberg og Christian Bieringer, dette forefaldt paa Pynten af Refsnes, hvorhen Compagniet var kommanderet for at afholde et fiendtligt Angreb.

</br></br> 
Racklef d. 5te Juni 1808.</br>  
Burgsdorff.

</br></br> 
Den 6. juni 1808, dagen efter den ulykkelige hændelse, afholdtes der i Kalundborg forhør på ordre af : Commandeuren for 2den Bataillon af det Fyenske Infanterie Regiment Hr. Major von Hindenburg. Forhøret blev holdet paa i Bataillonens Sygestue, hvorhen den døde Jeppe Christensen Seystrup i Gaar Formiddag Kl. 9½ /: efter Underofficereren paa Sygestuen  Priors Forklaring:/ var henbragt fra det Sted, hvor han blev dræbt, nemlig Refsnes Pynt. Underchirurg Juncker, som med 2det Compagnie Chiruger var nærværnde har i Forhørets og Arrestanten Hammers Overværelse nøye undersøgt den døde. Efter Brigade Commandeuren Hr. Oberst von Kardorffs ordre blev Protokollen ført af Auditeur Horneman ved det 2det Jydske Infanterie Regiment. I forhøret blev fremlagt en anmeldelse, af Gaars Dato, af Kompagnichefen for 4. Musketerkompagni Hr. Capitain von Burgsdorff, sålydende: For Forhøret blev fremkaldet, løs og uden Baand, Arrestanten Mathias Hammer Tambour af 4de Compagnie, som forklarede </br>  </br>  ad Generalia: </br>  Er født i Varde, begge hans Forældre leve endnu og hans Fader er Skolelærer i Varde, 23 aar gammel, ugivt, har tient 4½ Aar ved Regimentet, først blev han hvervet til Tambour og ansat ved 3die Compagnie, da han havde været 6 Uger  Tambour, avancerede han til Underofficer ved 5te Compagnie, men efter 1 ¼ Aars Tjeneste som Underofficer blev han, efter sin egen begiering, da det faldt ham for sveret at gaae i Skolen for Underofficerer, degraderet til Tambour igien ved 3die Compagnie, men siden er han i Juli 1807 forsat som Tambour til 4de Compagnie. Medens han stod sidste Gang ved 3die Compagnie som Tambour, deserterede han, men blev attraperet, og maatte efter Krigsretsdom løbe 8 Gang Spidsrod, dette skete i Juni 1807. Andre Forbrydelser har han ikke begaaet. Krigsartiklernes Indhold er ham bekiendt. 

</br></br> 
Ad factum:</br>  
Om Natten mellem den 4de og 5te d.M. var Mandskabet af 4de Compagnie samlet paa Refsnes Pynt i forskellige Detachementer eller Trup. Paa det Sted hvor Deponenten og den døde Seystrup befandt dem, var desuden Musketererne: Bieringer, Landevei og 2 hvis navne han ikke veed. Da bemeldte Trup paa den Tid nemlig før og efter at Seystrup blev dræbt ey var i Activiti, saa havde de sat deres Gevehrer fra Dem, og kom da Deponenten i Tale med Seystrup, som var hans gode Kamerad, De talte om et og andet, saasom, Seystrup sagde: at han var bedre bekiendt end Deponenten i det Qvarter hvor han er indqvarteret, og derfor vilde han komme og besøge ham. Deponenten som i Gaar Aftes. Deponenten sagde til Seystrup ”see hvor jeg har saaret min Haand ved min Sabel, i det jeg vilde skiere Tobak med den”. Deponenten befandtes ogsaa at have en liden Rift i Haanden. Seystrup spurgte derpaa Deponenten om den sabel ogsaa var skarp? Han trak derpaa sin Sabel og sagde ”her kan du see, at den er skarp”. Seystrup sagde videre ”kan du fægte?” Deponenten svarede: Ja, at han nok kunde fægte, men at han intet Gevehr havde. Seystrup sagde derpaa: Da kan du laane mit Gevehr, og laante han sit Gevehr, sigende: at han havde lyst at fægte med ham. Deponenten toge imod Gevehret af Seystrup, begyndte at exercere dermed og kastede det paa Skulderen, Seystrup gik strax hen og tog et andet Gevehr blandt dem der laae paa
Jorden, hvis Gevehr det var veed Deponenten ikke. Med dette Gevehr, som han holdte feldet, kom Seystrup gaaende mod Deponenten, som ligeledes feldte sit Gevehr og blev staaende stille med samme, og i det han nu søgte at afparere Seystrups Stød, saa løb denne sidste Deponentens Bajonet ind i sit Laar. Hverken Deponenten eller Seystrup var beskienket den Gang. Han forsikkrer helligen, at aldeles ikke har været hans Hensigt at tilføie Seystrup de allermindste Skade, men at Skete er alene en Følge af Uagtsomhed.
Oplæst og vedgaaet. Arrestanten traadte af til videre.

</br></br> 
2det Vidne Musketer Jørgen Mathiesen, Arildt:</br>  
Som efter foregaaende lige Formaning om Sandhed forklarede: </br></br> ad Generalia: </br>  er født i det Slesviske, 28 Aar gammel, har tjent 5 Aar ved Regimentet, ubeslægtet med Hammer og Seystrup. 

</br></br> 
Ad factum:</br>  
Han bemærkede ikke hvad der passerede mellem Hammer og Seystrup eller hvad der blev talt mellem dem, førend at han saae, at Hammer stod med et skuldret Gevehr, og at Seystrup gik 8 á 10 Skridt tilbage fra Hammer, og avancerte imod ham igien med feldet Bajonet, Hammer blev staaende stille parerte af, og i det nu Hammer giorde dette, løb Seystrups Bajonet imellem
Hammers Been, og Seystrup løb Hammers Bajonet lige i sit Laar. Seystrup faldt strax baglends om, men reiste sig strax igien op, holdt med sin Haand over Saaret og sagde ”Ach Gott! Ich habe Gotte verdamme mich ein schlimmer Stick gebringt”. Strax dette var sagt faldt han igien baglends om, hvor paa Deponenten, som den hele Tid stoed tæt ved, toeg om hans Hoved og løste Halstørklædet af ham, samt aabnede hans Trøye og Vest. Derpaa kom Musketer Sivert Olsen, som toeg Tørklædet af sin Hals og bandt det om Saaret, men saa var Seystrup allerede død og han har efter Deponentens Formening ikke levet 2 Minutter efter at han var bleven saaret. Deponenten troer Klokken var dengang 3 om Morgenen. Seystrup var meget beskienket da dette skete men Tambour Hammer var ikke beskienket. Brendevinet hvoraf Seystrup var beskienket, var bleven hentet fra nærmeste bye. De der var nærmest ved Seystrup og Hammer, da ulykken skete, er Musketer Øsberg, Bieringer og Landevei.
Oplæst og vedgaaet.

</br></br> 
5te Vidne Musketer Christian Bieringer:</br>  
For hvem lovens Advarsel for Meneed blev oplæst, hvornæst han Deponente ad Generalia: er født i Østerrige, 29 Aar gammel, luthersk, har tient ¾ Aar ved Regimentet, har ikke førhen været for 

</br></br> 
Forhør, ad Factum:</br>  
Først saae Deponenten at Hammer og Seystrup fægtede mod hinanden, den første med en Sabel og den anden med sit Gevehr, og dette skete fordi Seystrup havde opfordret den anden dertil. Derpaa sagde Seystrup til Hammer at han skulde tage et Gevehr og fægte dermed, da nu Hammer sagde at han intet Gevehr havde saa leverte Seystrup ham sit eget Gevehr og selv tog han et andet Gevehr som laae i nærheden. Han gik derpaa nogle Skridt fra Hammer, og kom igien mod ham med feldet Gevehr, Hammer feldte ogsaa Gevehr, men blev tillige staaende ganske stille, og parerte af mod Seystrup, som løb i det samme lige imod Hammers Gevehr, og stødte Bajonetten ind i Laaret, og det Gevehr som Seystrup holdt i Haanden, kom Hammer imellem Benene, saaledes at det var blot et Tilfælde, at han ikke ogsaa blev stukket. I det samme Seystrup var bleven stukket, lod han Gevehret falde og sagde paa Tysk ”ich habe einen shlimmen Stick gebringt” og segnede ned. De omstaaende kom strax til, og lidt efter Musketer Sivert Olsen, som løsnede Seystrups Halsklæde og lagde et Tørklæde i Saaret, og kort efter kom ogsaa Corporal Wrede til, som ligeledes hjalp til hermed. Men Seystrup blev straks afmægtig og døde ogsaa strax efter. Tambour Hammer blev meget bedrøvet og sagde ”nu er jeg et ulykkeligt Menneske”. Seystrup havde noget i Hovedet, men overmaade Drukken var han ikke, Tambour Hammer var ikke beskienket. Gevehrene som Hammer og Seystrup brugte vare skarpladte og Bajonetterne slebne. For Deponenten paa Tysk oversat og rigtigheden af det tilførte vedgaaet. Hr. Capitain von Burgsdorff var nærværende paa Compagnie vegne og erklærede: At da det om Morgenen den 5te dennes blev ham af Premierlieutenant von Mørck meldet det Passerede med Seystrup saa begav han sig strax til Gerningsstedet, men befandt da Seystrup aldeles og fuldkommen død, saaledes at ingen Redning meer kunde finde Sted, den afdøde Musketer Jeppe Christensen Seystrup var født i Jylland Ribe Amt, 26 Aar gammel, og har tient i 4 Aar 8½ Maaned ved Regimentet, hvorved han alletider har opført sig godt, ey heller har han noget at klage paa Arrestanten. Til Slutning bemærker Kapitainen, at han ofte har formanet Mandskabet, at omgaaes forsigtig med deres Vaaben og aldrig at spøge med samme. For Arrestanten blev Hr. Kapitainens Erklæring oplæst, som intet havde derimod at indvende. Arrestanten havde intet videre til sit Forsvar at anbringe, og bad alene om naadig Straf, da han alene af Uforsigtighed og ingenlunde med forsat at skade Seystrup har giort denne Ulykke. Hermed bleve dette Forhør sluttet og underskrevet. Bie Møller Trolle.

</br></br> 
Udover de ovennævnte afhørtes følgende Musketerer:</br>  </br>  
Hans Olsen Landevei, født i Fyen, 36 Aar gammel, har tient paa 6te Aar ved Regimentet.</br>  
Laurs Mikkelsen Øsberg, født i Fyen, 26 Aar gammel, har tient 4 Aar ved Regimentet.</br>  
Frederik Wrede, født i Celle, 36 Aar gammel, blev erhvervet til Regimentet i 1807.</br>  
Sivert Olsen, født i Tistedalen ved Frederikshald, 53 Aar gammel, har tient 19 Aar ved Regimentet.</br>  
Corporal Lambertus Kierf, født i Maestrick, 36 Aar gammel, catolsk, har tient 6½ Aar ved
Regimentet.

</br></br> 
[Nyt forhør]

</br></br> 
For Forhøret blev fremkaldt 1ste Vidne Musketeer Hans Olsen Landevei, for samme lovens Advarsel for Meeneed blev oplæst, hvornæst han deponente 

</br></br> 
ad Generalia: </br>  er født i Fyen, 35 Aar gammel, har tient paa 6te Aar ved Regimentet og er leiet for en anden, har ikke forhen været for Forhør, er ubeslegtet baade med Hammer og Seystrup 

</br></br> 
ad factum.</br>  
Det første han bemærkede af det Forefaldne mellem Hammer og Seystrup var: at han saae de begge havde hver sit Gevehr, samt at han hørte Seystrup sige til Hammer, at han skulde blive staaende, Hammer presenterte Gevehret og blev staaende. Derpaa felder Seystrup Gevehret og marcherte lige imod Hammer, som nu ogsaa feldte Gevehr, men blev staaende. Da nu Seystrup var ligudefor Hammer, parerer denne sidste Stødet af, og i det samme setter Seystrup Gevhret og segner. Deponenten stoed ligefor baade Hammer og Seystrup et Stykke fra, og han saae at Seystrup løb lige imod Hammers Gevehr iligemaade saae han at Hammer ikke stødte efter Seystrup, men alene parerte af. Efterat Seystrup var stukket, kom Musketer Jørgen Arildt hen og holdt ham. Deponenten rørte ikke ved Seystrup, dog var han ven med ham, men da han saae Blodet flyde ned ad Strømperne og i Skoene, saa gik han bort, da han ikke kunde taale at see derpaa. Deponenten troer ikke, at Hammer eller Seystrup var fuld den Gang. Han har aldrig fornemmet, at der har været nogen Uenighed imellem Hammer og Seystrup, og han troer aldeles ikke at Hammer med Villie har dræbt Seystrup. Oplæst og vedgaaet.

</br></br> 
Fremkaldet 3die Vidne Musketer Laurs Mickelsen Øsberg, som efter foregaaende lige Formaning
til Sandhed, forklarede, 

</br></br> 
ad Generalia: </br>  er født i Fyen 26 Aar gammel, har tient i 4 Aar ved Regimentet, ubeslegtet med Seystrup og Hammer, 

</br></br> 
ad factum.</br>  
Deponenten var ikke nærværende, da Hammer saarede Seystrup, men han kom ikke til, førend at Musketer Arildt stoed med Seystrup og holdt ved ham. Da Deponenten kom der til, kunde han ikke merke til noget liv hos Seystrup. Han saa ikke at han blev forbunden, og veed intet at vide om det passerede, da han ikke kunde forlade sin Post, som var 20 Skridt derfra. Om Seystrup var fuld, da Ulykken skete, veed Deponenten ikke, da han ikke i de sidste 4 Timer, før Seystrup døde, havde talt med ham. Han har aldrig før merket nogen Uenighed mellem Hammer og Seystrup. Oplæst og vedgaaet. Fremkaldet 4de Vidne Corporal Johan Frederik Wrede, som efter foregaaende lige Formaning til at vidne Sandhed forklarede ad Generalia: er født i Celle, 36 Aar gammel, er bleven erhvervet til Regimentet i August 1807, ad factum. Deponenten var ikke nærværende, da Ulykken med Seystrup passerede, men han blev først kaldet derhen, efterat Seystrup var saaret, Deponenten vaskede ham med Brendeviin, og han bandt ogsaa med Musketer Sivert Olsen et Tørklæde om Saaret, men Seystrup døde inden 5 Minutter, efter at Deponenten var kommen derhen og han troer ikke at det var meer end 5 Minutter mellem at Seystrup blev saaret og til Deponenten kom derhen. Han har ikke bemærket at Seystrup var fuld. Deponenten meldte strax det passerede til Hr. Premierlieutenant v. Mørch, der opholdt si omtrent 200 Skridt fra dette Sted. Ovenstaaende Forklaring blev paa Tysk oversat og oplæst for Deponenten, som vedgik Rigtigheden af det Tilførte. Hermed blev det Forhør udsat til i Morgen og underskrevet.
Møller Bil Trolle.

</br></br> 
Actum Cantonnements Qvarter Kallundborg den 7de Juni 1808.

</br></br> 
[Krigsretsdom:]

</br></br> 
Dom den 9de Juni 1808:</br>  
Krigsrets Dom afsagt den 9de Juni 1808 ved den 2den Bataillon af Fyenske Infanterie Regiment i Sagen mod Tambour Mathias Hammer, der Natten mellem den 4 og 5te dennes, med et Bajonet Stik har dræbt Musketer Jeppe Christensen Seystrup. Saavel med Tiltalte Tambour Mathias Hammers egen Tilstaaelse, som ved de afhørte Vidner er beviist at bemeldte Hammer og Musketer Jeppe Christensen Seystrup har, Natten mellem den 4 og 5te Juni, da 4de Compagnie var samlet paa Refsnes Pynt, for Spøg fægtet med ladte Gevehrer og skarslebne Bajonetter mod hinanden, hvorved Musketer Seystrup fik et dødeligt Stik af Hammers Bajonet, saaledes at han kort efter døde, hvorfor herved, i Følge den 127 og 21de Krigsartikel, 6-6-
1 samt Forordningen af 6te Februar 1694 Kiendes for Ret:

</br></br> 
Tambour Mathias Hammer bør have sit liv forbrudt paa den Maade Forordningen af af 21de October 1791 bestemmer, og bør hans Hovedlod være til Kongen forfalden, samt hans Jord, om han nogen eyer. Saaledes at være dømt og afsagt i en eedsvoren Krigsret bevidnes.
Hindenburg.

</br></br> 
Høyvelbaarne Hr. General Auditeur Bornemann</br>  
Deputered i det Kongl. General Commissariats Collegie.

</br></br> 
Pro Memoria!</br>  
Vedlagt har den Ære tienstskyldigt at remittere til Deres Høyvelbaarenhed en i Dag afsagt Krigsrets Dom med Akten i Sagen mod Tambour Mathias Hammer, der havt den Ulykke at dræbe Musketer Jeppe Christensen Seystrup. Krigsretten har troet at kunde, efter den strenge Ret, dømme saaledes som skeet er, men vover tillige allerunderdanigst at anbefale den Ulykkelige til Hans Mayestæts Naade.

</br></br> 
Cantonnements Qvarter Callundborg Den 9de Juni 1808. </br>  Hindenburg. </br>  
Major og Commandeur for 2den Bataillon af Fynske Infanteri Regiment.</br>  
Pligtskyldigt Relation fra det Danske General Auditoriet

</br></br> 
H.M. Kongen</br>  </br>  
allerunderdanigst forestilles der. Arresterede: Tambour af det Fyenske Inf. Reg. Mathias Hammer nu 23 Aar gammel Jyde, som tiener i 4½ Aar og har een Gang for simpel Desertion passeret Spidsrødderne 8 Gange, samt tiltales nu: for skødesløs Omgang med et Gevær og dermed anlediget drab af Vaade. Natten imellem den 4de og 5te d. M. var Inqvisiten tilligemed det Compagnie, hvorved han staaer, commanderet til Refsnes for at hindre et formodet Angreb af nogle fiendtlige Fartøjer. I Morgenstunden, da det var bleven fuldkommen lyst, og da Mandskabet havde erholdt Tilladelse til at sætte dets skarpladte Geværer med slebne Bajonetter fra sig, opfordrede Musketeer Seystrup Inqvisiten til at fægte med sig for Spøg, og leverede ham til den ende sit eget Gevær, samt tog selv et andet. Inqvisiten samtykkede heri, og oppebiede med fældet Gevær Seystrup, som løb imod ham, men begge vare saa ubehændige i at afparere hinandens Stød, at Seystrup stak sit i Haanden havende Gevær imellem Benene paa Inqvisiten, og stødte med sit venstre laar mod Bajonetten paa det Gevær, som den sidste havde fældet imod ham, hvorved han holdende Haanden paa Laaret og med det Udraab: ”Ak Gud! Jeg har faaet et slemt Stik i Laaret!” segnede til Jorden og opgav
Aanden omtrent et par Minutter efter, imedens de omkringstaaende stræbte med deres Tørklæder at standse det udstrømmende Blod. Ved de afholdte Obduktionsforretning er befundet, at Bajonetten havde trængt 1 ¼ Tomme ind i den Dræbtes Laar, 5 Tommer fra Lysken og rammet Laarpulsaaren, Obducenterne have erklæret Saaret for tilfældigviis Dødeligt, paa Grund af, at hastig og kyndig Hielp muligen kunde have frelst den Saaredes Liv. Under Forhøret er ved de afhørte Vidner fuldkommen oplyst: 

</br></br> 
a. at Inqvisiten og den dræbte, langtfra nogensinde at have havt Uenighed med hinanden, tvertimod have været fortrolige Venner.</br>  
b. at forslaget til Geværfægtningen skete, saaledes som foran allerunderdanigst er refereret, af den Dræbte, og at Inqvisiten ikke gjorde noget Udfald mod ham, men oppebiede hans Angreb.</br>  
c. at Inqvisiten viste sig inderlig bedrøvet, efter at Ulykken var mødt. Paa Grund af alle disse Omstændigheder har Krigsretten antaget, at Inqvisiten ikke have havt i Sinde at skade, mindre at dræbe den afdøde, men Ifølge den 127de krigsartikel jævnført med 21de krigsartikel samt lovens 6-6-1 og Ordningen af 6 Febr. 1694 er kiendt for Ret: </br>  

</br></br> 
At Inqvisiten bør have sit Liv forbrudt paa den Maade som Ordningen af 21 Oct. 1791 bestemmer, og bør hans Hovedlod at være til Kongen forfalden, samt Jord, om han nogen ejer.
Efter den almindelige Kriminalret er den Handling, for hvilke Inqvisiten her tiltales, det slags Vaade, som omhandles i lovens 6-11-1, men som Militair har Inqvisiten overtraadt den 127
krigsartikel ved at bruge i Spøg et skarpladt og med sleben Bajonet forsynet Gevær, og da bemeldte krigsartikel byder:” at naar derved skeer en Ulykke, skal Gierningsmanden straffes, ligesom han havde giort det med forsæt” Saa har Retten med god Føje dømt Inqvisiten til den for Drab fastsatte Straf. Saa rigtigt det derimod end er, ved exemplarisk Straf at indskærpe Soldaterne forsigtighed med deres Geværer, hvorom de saa ofte advares af deres foresatte, taler dog meget til fordeel for Inqvisiten. Vist nok kan Obducenternes erklæring om, at Saaret kun har været ”tilfældigt dødeligt”, ikke tienes ham til fordeel, da det for det meste er physisk umueligt at skaffe Hielp, naar hielpen udebliver i nogle faa Minutter, giør ende paa den Saaredes Liv, men betragtes allernaadigst den hele Sammenhæng, hvorved især er mærkeligt, at den dræbte har foreslaaet fægtningen og leveret sit Gevær til Inqvisiten, som blot af føjelighed har samtykket, og som ikke har egentligen været handlende, da den dræbte formedelst Ubehændighed selv løb mod Bajonetten, uagtet Inqvisiten holdt Geværet ganske stille, saa formener General Auditoriet pligtskyldigt, at hans Brøde kan afsones ved en correctionsstraf, som tilføies hans allerede udholdte Arrest. Overensstemmende hermed indstilles i dybeste Underdanighed, om ikke krigsrettens Dom kunne forsynes med følgende allerhøieste Resolution: Tambour Mathias Hammer skal fængsles paa Vand og brød i to Afdelinger, og med nogle Dages frist imellem hver Afdeling, da vi af vor Kongl. Naade, og i betragtning af Omstændighederne fritager ham for videre Straf. General Auditoriet d. 13 Junii 1808.

</br></br> 
[Benådning ved kong Frederik V1]

</br></br> 
Allerhøieste Resolution

</br></br> 
Tambour Mathias Hammer skal fængsles 10 Dage paa Vand og Brød i to Afdelinger, da Vi af Vor Kongelige Naade og i betragtning af Omstændighederne herved fritage ham for videre Straf.

</br></br> 
Kjøbenhavn d. 14 Juni 1808.</br>  
Frederik Rex.

</br></br> 
At ovenstaaende Dom og allerhøyeste Resolution er den 16de Juni, i den forsamlede Krigsret, oplæst for Tambour Mathias Hammer, og at allerhøyst bemeldte Resolution derefter
allerunderdanigst er fuldbyrdet, bevidnes . 

</br></br> 
Canttonements Qvarter Kallundborg den 30 Juny 1808.</br>  
Hindenburg.

</br></br> 
Jeppe Christensen Seistrup, mødt ved Regimentet i 1803, 21 år gl. 61½ tommer høj (ca. 160 cm.)</br>  
Hjemsted Ribe Amt lægd 19 (Hunderup sogn, landsbyen Sejstrup) nr. 22.</br>  
Lægdsrullen, hovedrullen for Riberhus 1789 – 93, lægd 16, - år 1791, Hunderup sogn, viser:</br>  
Fader Christen Kieldsen – søn Kield 11 Aar – samme Fader – Jep (Jeppe) 9 Aar.</br>  
Jeppe Christensen Sejstrup blev begravet på St. Olai kirkegård i Kalundborg onsdag d. 8. juni 1808.


